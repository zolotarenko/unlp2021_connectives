Шановні президенти, прем’єр-міністри, шановні гості
Це чудовий день. Мабуть найважливіший день для моєї країни після дня проголошення Незалежності. Цей момент важливий для історії, для майбутнього. Він показує наскільки може все змінитися за короткий період часу.
Я підпишу Угоду про Асоціацію, використовуючи кулькову ручку, на якій написано «Асоціація Україна - ЄС, Вільнюс 29 листопада 2013 року». Тоді це не відбулося, але кулькова ручка залишилася. Ми бачимо, що вона демонструє, що історичні події не відворотні.
Документ, який ми будемо підписувати сьогодні - це не лише політичний та економічний документ. Це символ долі і прагнень, які не можна зруйнувати, для людей, які пожертвували своїм життям та здоров’ям для того, щоб це відбулося. І це найсильніше нагадування того, що люди мають прагнути жити краще.
Україні знадобилось 7 довгих років для того, щоб подолати цей жахливий, терновий шлях до економічної асоціації, політичної асоціації з Європейським Союзом. Цей шлях мав свої позитивні та негативні сторони, але в решті-решт сьогодні ми прийшли. Вся Україна і також Крим. Нагадуємо, що Угода про асоціацію з ЄС – це вся Україна.
Шановні друзі!
Об’єднана Європа – це курс країн, але це не означає, що немає опонентів цій думці. Була велика кількість спроб знищити європейський проект об’єднання, наприклад, яке це відбулося протягом останніх місяців в Україні.
Україна, Грузія та Молдова - є країнами, які показують нові економічні цілі. Але перш за все – це свобода та демократія, які на пострадянському просторі будуть залежати від наших можливостей втілювати реформи, які відбудуться у тому числі з допомогою Угоди про Асоціацію.
Ми б бажали підписати Угоду за більш кращих умов ніж такі, які ми маємо зараз, але з іншого боку – зовнішня агресія на Україну дає ще один сильний поштовх для того, щоб зробити цей важливий крок.
Підписуючи цю Угоду, Україна обіцяє, що буде впроваджуватиме реформи. Але це документ також і спільної відповідальності.
Таким чином, на тлі політичної асоціації ми також очікуємо, що Європейський Союз буде робити все, щоб підтримати наш суверенний вибір, боронити нашу українську незалежність та територіальну цілісність.
Багато буде залежати від європейської солідарності з трьома країнами, які заплатили велику ціну для того, щоб бути частиною Європи та бути з Європою. Чи Європа буде вільною, чи частково вільною. Чи має вона хвилюватися про анексію, чи можливість виникнення інших конфліктів у майбутньому? Поки що на це питання важко відповісти, але відповідь буде залежати від успіху чи провалу документу, який буде сьогодні підписано.
Україна вирішила, що Угода буде працювати. Наші три країни розпочинають дуже важкий, болючий, але важливий шлях реформ. Економічна інтеграція і політична асоціація з ЄС – ось, власне, наше розуміння успішного розвитку. Для того, щоб все це працювало, ми готові до ратифікації. Ми вважаємо, що ратифікація у європейський столицях також відбудеться швидко.
За останні місяці Україна сплатила велику, найбільшу ціну за те, щоб європейські мрії стали дійсністю. Про це треба пам’ятати. Коли Україна буде готова приєднатися до ЄС, вона приєднається до ЄС.
Для ЄС це, мабуть, майже нічого не означає, але це означає багато для моєї країни. Під час сьогоднішнього підписання я хотів би зробити одностороннє проголошення – підписуючи Угоду про Асоціацію з ЄС Україна, як європейська держава, яка має однакові цінності – верховенство закону та свободи, наголошуючи на майбутньому членстві України в ЄС. Угода про асоціацію – це інструмент підготовки до майбутнього приєднання. ЄС це не лише частина країн, об’єднаних у союз. ЄС – це ідея, це відповідь вимогам сьогодення. І тому країни ЄС і країни не ЄС мають сьогодні зробити важливий крок.
Я дякую всім вам, шановні Президенти, шановні Голови Урядів, шановний Президент Комісії, шановний Президент Ради Європи та представники європейської комісії.
Це - результат нашої спільної роботи. І сьогодні ми бачимо дуже важливий результат для людей України та громадян Європейського Союзу.
Слава Європейському Союзу, Слава Україні!